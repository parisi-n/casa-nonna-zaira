---
title: "Il Villaggio di Ingurtosu"
header_menu_title: "Ingurtosu"
navigation_menu_title: "villaggio"
weight: 2
header_menu: true
---

L'affascinante **villaggio minerario di Ingurtosu** - di cui oggi rimangono poche (e mal ridotte) vestigia dei tempi che furono - trova il suo centro nella **Piazza Cantina**, a pochi passi di distanza dalla **Casa di Nonna Zaira**.

Gli edifici attorno alla piazza furono costruiti tra il _1870 ed il 1880_ - e negli stessi anni entrò in esercizio il primo pozzo di estrazione: **Pozzo Ingurtosu**.

![](images/il-villaggio/piazza.jpg)

Attorno alla piazza varie erano le attività (cantina, stazione dei carabinieri, ufficio postale, tabaccheria, edicola...) tra cui spicca ancora nella memoria dei più giovani la figura di **Ziu Pietrinu** e della sua **Tabaccheria** - oltre alla sede stagionale di **Poste Italiane**, non distante dalla piazza.

Proprio quell'edificio ospitava precedentemente la _sala argano_ del primo pozzo - il _Pozzo di Ingurtosu_.

![](images/il-villaggio/pano_ingurtosu.jpg)

Nel frattempo il villaggio minerario cambia bandiera - passando **da una società francese ad una società inglese**, il cui proprietario era **Lord Brassey** (è intitolata a lui la _lavanderia di Naracauli_).

E' degli stessi anni la costruzione del possente e maestoso edificio attraverso cui arco si può accedere al paese - noto con il nome di [Direzione](https://www.prolocoarbus.it/ProLoco-Arbus/il-castello-di-ingurtosu-storia-del-palazzo-della-direzione-di-ingurtosu) - costruito in _puro granito arburese_.

{{< image src="il-villaggio/arco_direzione.jpg" alt="Arco della Direzione" type="portrait" >}}

Nel 1889 viene istituita **la scuola elementare** cui segue, nel 1902 - la costruzione [dell'ospedale](https://www.prolocoarbus.it/ProLoco-Arbus/villaggio-minerario-di-ingurtosu-ex-ospedale) che andava a sostituire l'infermeria in funzione fino a quel momento.

Seguivano un asilo, numerose case per gli operai (costruite nei punti più salubri dal punto di vista geografico), una mensa, punti di ristoro e di aggregazione, una chiesa.

Le chiesa, dedicata a [Santa Barbara](https://www.prolocoarbus.it/ProLoco-Arbus/ingurtosu-la-chiesa-di-santa-barbara-ingurtosu) fu fortemente voluta da Lord Brassey per migliorare la comunità che andava poteziandosi ed aumentando di numero attorno alle miniere di Ingurtosu.

Fino al 1919 - anno in cui Lord Brassey morì in un incidente a Londra - ponendo fine ad un epoca di splendore e floridità data dalla gestione accorda ed oculata del territorio e delle sue risorse, con una complessità organizzativa notevole.

![](images/il-villaggio/finestra.jpg)

Con lo scoppio della II Guerra Mondiale l'attività produttiva segnò un forte rallentamento fino allo stop: agli inizi del 1950 gli **abitanti di Ingurtosu erano 1500**.
Da quel momento Ingurtosu iniziò ad uscire dalla scena del presente per entrare nelle pagine dei libri di storia.

I testimoni del cambiamento, coloro che l'hanno vissuto, non possono più raccontarlo. La sua storia vive ogni giorno negli appassionati che percorrono le sue vie o chi nei studiosi di storia locale.

{{< image src="il-villaggio/caldaia.jpg" alt="Caldaia" type="portrait" >}}

Nel XXX viene meno l'ultimo abitante di Ingurtosu, zia YYYY - l'ultimo baluardo di una generazione che pian piano e silenziosamente ha lasciato le memorie ai pochi fortunati che hanno avuto la pazienza e la passione di ascoltare le sue storie.

* * *

Di tutto quel splendore, facilmente immaginabile e deducibile dai libri di storia, oggi rimane poco se non il ricordo di un periodo particolarmente florido dal punto di vista socio-economico, dalla forte connotazione di riscatto sociale e comunitario.

Passeggiare per il sentiero che fu **la zona residenziale**, sedersi in un muretto che si affaccia su **piazza Cantina**, percorrere la strada che più di 100 anni fa veniva percorsa da tanti bambini **verso la scuola** - sono solo alcune delle _experience_ che il posto offre.

![](images/il-villaggio/zona_residenziale.jpg)

Un posto magico, in cui storia e natura sono fortemente compenetrati, con unico spettatore il silenzio e la pace (a tratti rotto dal vociare delle cicale di giorno, ed il canto dei grilli di notte).

Una folta popolazione di cervi sono solo gli ultimi protagonisti di un teatro che l'uomo ha abbandonato: **la Natura si sta pian piano riprendendo i suoi spazi**.

![](/images/il-villaggio/tramonto.jpg)

**Ingurtosu è un ottimo city-break**, dall'alto valore meditativo. Il Tempo parla; gli ospiti devono solo ascoltarlo.

* * *

[Fonti storiche](https://www.prolocoarbus.it/ProLoco-Arbus/ingurtosu-storia-del-villaggio-minerario-di-ingurtosu) a cura della **dr.ssa Carla Lampis**.